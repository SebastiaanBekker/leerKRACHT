#Boek voor de medewerker
##ondersteunende diensten
#2014
--------
#Welkom
Beste medewerker,

Welkom bij leerKRACHT. LeerKRACHT is een programma om onderwijskwaliteit te verbeteren. Het doel is om op scholen een cultuur van ‘elke dag samen een beetje beter’ te creëren doordat collega’s van elkaar en met elkaar leren. Medewerkers krijgen hierbij veel ruimte en dragen zelf verantwoordelijkheid voor verbetering van de onderwijskwaliteit en worden hierbij ondersteund door de schoolleiding. Het transformatieprogramma wordt door scholen zelf geleid en ontworpen. In het eerste jaar staat het programma onder begeleiding. Daarna draait het zelfstandig door. Het programma wordt steeds in kleine teams ingevoerd en wordt vervolgens een vast onderdeel van de werkwijze op school.

##Wat betekent leerKRACHT voor jou ?
In een team van ongeveer tien collega´s ontwikkel je in acht weken een manier van werken aan de hand van een drietal ‘kerninterventies’: (1) Werkbezoek, (2) Gezamenlijke Werkvoorbereiding en (3) Bordsessie (dagelijkse korte effectieve teamvergadering). In deze acht weken ontwikkel je een structuur waarbij leren van elkaars vakmanschap centraal staat. In de eerste acht weken zal je gemiddeld drie uur per week aan leerKRACHT besteden. Vervolgens zal de tijdbesteding gemiddeld twee uur per week bedragen. Deze twee uur is niet volledig ‘extra’, maar vormt deels een andere invulling van reeds bestaande activiteiten. Daarnaast is er maandelijks een leerKRACHT bijeenkomst met andere scholen (Pizzasessie). 

##Wat staat er in dit werkboek?
In dit boekje vind je alle informatie over het transformatieprogramma voor de aankomende acht weken. Het is als volgt ingedeeld:
- Introductie leerKRACHT	Achtergrond bij de doelstellingen en aanpak van het leerKRACHT initiatief
- Weekplanning en jaarplanning	Een overzicht van activiteiten de komende acht weken en het hele jaar
- Voornaamste interventies	Een introductie en uitleg van Werkbezoek, Gezamenlijk Werkvoorbereiding,	Bordsessie, Barometer en Pizzasessies

Voor vragen, meer informatie en inspiratie kun je terecht op het online platform , bij de schoolleiding of bij de coach die namens leerKRACHT regelmatig op school zal zijn.

Succes en veel plezier! 
stichting leerKRACHT

------------------
Beeldmateriaal beschikbaar op het online platform (via www.stichting-leerkracht.nl)

Meer inspiratie, achtergrondmaterialen of voorbeelden beschikbaar op het online platform (www.stichting-leerkracht.nl)

#Inhoudsopgave en verklaring legenda
Inhoud            
Introductie leerKRACHT
Weekplanning en jaarplanning
Voornaamste interventies
- Bezoeken (WB+LB)
- Gezamenlijke werkvoorbereiding (GW)
- Bordsessie (BS)
-Barometer (B) en Pizzasessies (P)
Materialen interventies 

---------------
#Introductie leerKRACHT
##Waarom leerKRACHT?
“We zitten in Nederland vast in ‘goed’ – we zijn aan het watertrappelen, ondanks 26 pogingen het Nederlands onderwijs te verbeteren”

De kwaliteit van het onderwijs in Nederland is in het algemeen goed. Dit blijkt al jarenlang uit vergelijkingen op een internationale schaal. Tegelijkertijd blijkt uit deze onderzoeken dat de kwaliteit van ons onderwijs al twintig jaar op hetzelfde niveau blijft steken. De 26 hervormingen die sinds 1990 zijn ingevoerd, zoals Tweede Fase, Lumpsum en Introductie VMBO, hebben er niet toe geleid dat het Nederlandse onderwijs het predicaat ‘goed’ heeft kunnen inwisselen voor ‘excellent’.

BRON: PISA 2009; McKinsey – How the world’s most improved school systems keep getting better(2010); Regeerakkoorden 1989, 1994, 1998, 2002. 2003 en 2010; Dereguleren met beleid 2000	2004	2008	2012 (Onderwijsraad, 2000); www.stichting-leerkracht.nl

-------------
##Hoe werkt leerKRACHT?
“Succesvolle interventies van ‘goed’ naar ‘excellent’ richten zich op de professionalisering van leraren en schoolleiding”

▪ Internationaal onderzoek laat zien dat een significante verbetering van de kwaliteit van het onderwijs mogelijk is in een tijdspanne van vijf tot zeven jaar. Uit het internationale onderzoek dat McKinsey in 2010 deed (‘How the world’s most improved school systems keep getting better’) blijkt dat een twintigtal landen en regio’s enorme stappen vooruit hebben gezet op het gebied van onderwijskwaliteit. De conclusie van dit onderzoek is dat een specifieke set hulpmiddelen goed werkt om de stap van goed naar geweldig daadwerkelijk te zetten. Succesvolle interventies van ‘goed’ naar ‘excellent’ richten zich op de professionalisering van leraren en schoolleiding door hen van elkaar te laten leren. Deze hulpmiddelen, ook wel ‘kerninterventies’ genoemd, vormen de kern van leerKRACHT
▪ Stichting leerKRACHT biedt een geleidelijke transformatieaanpak die scholen helpt om op de eigen school de stap van ‘goed’ naar ‘excellent’ te zetten. Daarbij gebruikt leerKRACHT diverse erkende transformatieprincipes. Uit McKinsey’s jarenlange ervaring met transformaties blijkt dat het van elementair belang is dat de school altijd zelf de leiding heeft over de transformatie en deze zelf vormgeeft. Andere overtuigingen die ten grondslag liggen aan het programma zijn bijvoorbeeld:
– Iedereen op school is onderdeel van de transformatie, in alle functies en lagen
– Verandering kost tijd en is lastig dus het programma duurt een schooljaar, waarin steeds kleine teams aan de slag gaan
– Standaardoplossingen zijn onwenselijk, elk team bedenkt oplossingen voor de eigen situatie

BRON: McKinsey – How the world’s most improved school systems keep getting better (2010); www.stichting-leerkracht.nl
------
##Wat betekent leerKRACHT?
“Een geweldige school herken je niet alleen aan leerlingresultaten, maar vooral ook aan de schoolcultuur en kwaliteit van de leraren”

Op een geweldige school bepalen leraren en schoolleiding zelf hun doelen en ambities. Een cultuur van openheid, samenwerking en ‘willen verbeteren’ is essentieel voor het verhogen van de onderwijskwaliteit. Leraren blijven zich hierdoor ontwikkelen en hun capaciteiten en gemeenschappelijke kennis worden optimaal benut. Effectieve en inspirerende leraren die het verschil maken in de klas zorgen voor toponderwijs. Het is van groot belang dat het streven om het elke dag samen een beetje beter te doen wordt gedragen in alle lagen van de school.

Stichting leerKRACHT heeft een aanpak ontwikkeld waarbij een cultuur van continue verbetering de sleutel is tot succes. Deze aanpak draait om een drietal kerninterventies waarbij de leraar centraal staat.

1 Lesbezoek: leraren observeren lessen, leren van elkaar, testen de oplossingen voor gesignaleerde aandachts- en/of ontwikkelpunten
2 Gezamenlijke  Lesvoorbereiding: leraren bereiden samen lessen of onderdelen van lessen voor, bedenken oplossingen voor gesignaleerde aandachts- en/of ontwikkelpunten en helpen elkaar
3 Bordsessie: effectieve, korte teamsessies, waarin leraren  schoolleiding wekelijks (leerling)resultaten bespreken, aandachtspunten signaleren voor Gezamenlijke Lesvoorbereiding, verbeteracties afspreken en dit visualiseren op een white board.

Daarnaast dient de schoolleiding sterk aanwezig te zijn op werkvloer en in de les. De schoolleiding besteedt veel tijd aan het Gezamenlijke verbeteren van onderwijskwaliteit en het ondersteunen van leraren.

BRON: www.stichting-leerkracht.nl

----------
#Aanpak: leraren worden tijdens de transformatie van verschillende kanten ondersteund

##Schoolleiding
▪ Begeleider van het programma en de bijbehorende cultuurverandering
▪ Neemt zelf deel aan het programma, faciliteert het programma, is verantwoordelijk voor praktische zaken, stimuleert, inspireert en coacht leraren

##Leraar
▪ Spil waar het programma om draait 
▪ Participeert in Lesbezoek, Gezamenlijke Lesvoorbereiding, Bordsessie en Pizzasessies

##Coach
▪ Begeleider van het programma op school
▪ Geselecteerd vanuit de deelnemende school en opgeleid door leerKRACHT
▪ Coacht actief, geeft trainingen en begeleidt de school gedurende één jaar

##Expert-Coach
▪ Ondersteuner van het programma op meerdere scholen
▪ Geselecteerd en opgeleid door leerKRACHT
▪ Begeleidt de coach met de uitvoering
▪ Faciliteert sessies met schoolleiding

##Stichting leerKRACHT
▪ Centrale organisatie achter het gehele programma 
▪ Organiseert centrale bijeenkomsten (Pizzasessies,bootcamp, e.d.) 
▪ Biedt methodologie en materialen

##Schoolbestuur
▪	Faciliteert het programma 
▪	Steunt het programma actief als rolmodel

##Leerling
▪ Klankbord van leraar 
▪ Geeft feedback aan leraren d.m.v. leerling enquête
▪ Inspirator voor verbeteringen

##Medewerker Ondersteunende diensten 
▪ Richt de processen en ondersteuning zo in dat deze optimaal bijdragen aan de kwaliteit van onderwijs
------------------
#Waarom leerKRACHT voor medewerkers ondersteunende diensten?
“We zitten in Nederland vast in ‘goed’ – we zijn aan het watertrappelen, ondanks 26 pogingen het Nederlands onderwijs te verbeteren”

De kwaliteit van het onderwijs in Nederland mede bepaald door ondersteunende diensten als roosterafdelingen, ICT, facilitaire zaken, technische dienst, personeelszaken etc

Voorbeelden zijn:

Een mentor maakt afspraken met een leerling over aanwezigheid. De mentor zou in dit geval graag aan het eind van de dag in het leerlingvolgsysteem willen controleren of de leerling de bij alle lesuren aanwezig is geweest, helaas blijkt dit niet mogelijk.

De roosterafdeling plant verschillende typen vakdocenten achter elkaar, in één lokaal. In dit geval betekent het dat deze docenten dagelijks kostbare onderwijstijd moeten gebruiken om het lokaal opnieuw in te richten zodat het aansluit bij hun type lessen.

De techniek laat een docent gedurende de dag in de steek. Hij heeft zijn lessen van die dag afgestemd op gebruik van de bewuste apparatuur. Helaas kan de technische dienst pas volgende week het apparaat repareren.

De HR afdeling heeft hard gewerkt om een nieuw trainingsaanbod voor de leraren in elkaar te zetten. Er is van tevoren helaas geen behoeftenpeiling gedaan en het aanbod sluit niet aan bij de vraag van de leraren.

Een MBO heeft een grote toestroom van leerlingen. Gezien het totaal aantal docenten past dat precies. Helaas zijn de vakdocenten van de ene opleiding niet geschikt voor de andere.

BRON: PISA 2009; McKinsey – How the world’s most improved school systems keep getting better(2010); Regeerakkoorden 1989, 1994, 1998, 2002. 2003 en 2010; Dereguleren met beleid 2000	2004	2008	2012 (Onderwijsraad, 2000); www.stichting-leerkracht.nl

