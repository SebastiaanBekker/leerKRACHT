
#Wat is Lesbezoek?
Leraren bezoeken wekelijks of tweewekelijks lessen bij collega’s om van elkaar te leren en elkaar te helpen met ontwikkelpunten
#Waarom Lesbezoek?
##Inspiratie
- Observeren van manier van lesgeven en het effect daarvan op leerlingen
- Bespreken van ervaringen
- Leren van elkaar
- Geven en ontvangen van feedback
- Samen nadenken hoe je je didactische en pedagogische vaardigheden kunt aanscherpen
##Eenduidigheid
- Creëren van een gezamenlijke manier van werken op het gebied van:
- Inhoud en methodiek (bijv. VO zelfde breukeninstructie bij wiskunde en economie; PO identieke instructie spellingregels)
- Houding en gedrag in de klas
- Vakoverstijgende aspecten (sociale vaardigheden van leerlingen, raakvlakken tussen verschillende secties / vakken)
#Hoe werkt lesbezoek?
##Hoe starten we met Lesbezoek?
1. Ontwerp een eigen kijkwijzer. Een kijkwijzer is een formulier dat je gebruikt tijdens het Lesbezoek. Op deze pagina en de twee volgende pagina’s staan voorbeelden van kijkwijzers.
2. Stel een ritme vast waarin koppels elkaars lessen bezoeken
##Hoe werkt Lesbezoek in de praktijk?
I. Voorbereiding
1.Bespreek wie bij wie lessen gaat bezoeken
2. Bespreek van tevoren samen de leervraag van degene wiens les bezocht gaat worden
3. Plan het moment voor de nabespreking die je samen doet
II. Observatie
1. Gebruik tijdens het Lesbezoek de kijkwijzer en zorg dat je concrete observaties en het effect op de leerlingen en docent bekijkt
2. De duur van een Lesbezoek kan variëren (10-60 minuten)
III. Feedback
1. De observator geeft de lesgevende docent feedback aan de hand van het ‘feedback model’ (meer uitleg op p.39)
2. Bespreek bij de nabespreking zowel wat jij geleerd hebt als wat je de ander als feedback wil geven. Je leert allebei tijdens een Lesbezoek!
3. Geef zowel feedback op sterke punten als op ontwikkel-punten (zoek hierin een balans)

##Rol van de schoolleiding bij Lesbezoek (LB)
###Voorbereiding en introductie
1. Uitleggen hoe Lesbezoeken werken en aangeven dat dit een groeiproces is, goed een les observeren kan je leren!
2. Introduceren van de kijkwijzer en zorgen dat leraren de kijkwijzer aanpassen naar een vorm die werkt voor de eigen school.
###Rolmodel. 
1. Zelf het goede voorbeeld geven door elke week 1 of 2 lessen te bezoeken
2. Zelf feedback en lessen delen over jouw Lesbezoeken in de wekelijkse Bordsessies. Denk hierbij aan het delen van tips en tricks
3. Zelf feedback geven aan leraren via het feedbackmodel. Vergeet hierbij niet de positieve elementen te benadrukken ###Faciliteren
1. Ervoor zorgen dat leraren een vaste ritmiek voor Lesbezoeken afspreken en deze volhouden
2. Faciliteren van de discussie hoe Lesbezoeken zijn gegaan in de Teamsessie en ervoor zorgen dat leraren hierbij het feedbackmodel gebruiken
3. Op den duur bieden van verdieping hoe Lesbezoek naar een hoger niveau getild kunnen worden door Lesbezoek aan pedagogische en didactische thema’s te verbinden 
 
Voor gedetailleerde instructies hoe je deze activiteiten kan uitvoeren zie H4. planning per week

##Overige vragen Lesbezoek (LB)
###Hoe zorg ik dat iedereen echt lessen bezoekt?
Als je de planning en evaluatie van Lesbezoek op het bord verwerkt, zorg je dat iedereen er minstens een keer per week bij stilstaat. Indien nodig vervanging regelen voor de leraar zodat deze de les van een collega kan bezoeken. Leraren Lesbezoek laten ervaren is vaak een effectieve methode om ze het nut te laten inzien 
###Moeten leraren altijd een leerdoel hebben voor LB?
In het begin kunnen leraren ook vrijblijvend kijken om gewend te raken aan en enthousiast te raken voor LB doordat ze nieuwe dingen van anderen leren. 
Later kan je hen aanmoedigen op basis van eigen observaties en feedback persoonlijke leerdoelen op te stellen
###Wat zijn goede koppels om mee te beginnen?
Lesgeven met de “deur open” kan een grote stap en verandering zijn voor leraren. Laat leraren in het begin zelf koppels maken en mensen kiezen bij wie ze zich comfortabel voelen en die geen bedreiging voor hen vormen.
###Hoeveel Lesbezoeken moet ik als SL zelf doen?
Probeer vooral in het begin 2-3 Lesbezoeken per week te doen en deel de feedback individueel met desbetreffende leraren (gebruik makend van het feedbackmodel!). Je kan ook in de wekelijkse Bordsessie daarna op een meer algemeen niveau je ervaringen delen. Als je geen tijd hebt, hoef je niet altijd een hele les te blijven, maar spreek wel van tevoren af met degene die je bezoekt op welk punt je de les verlaat, zodat dit geen verassing is. Houd ook later een flink ritme vast (1 of 2 Lesbezoeken per week)
###Hoe zorg je dat lesbezoeken veilig zijn?
Door het feedbackmodel goed te gebruiken, koppels te laten vormen met mensen die elkaar vertrouwen, in het begin alleen positieve feedback te geven en alleen constructieve feedback te geven op basis van de specifieke leervraag van de geobserveerde leraar
###Moet een lesbezoek de hele les duren?
Een Lesbezoek kan ook een deel van de les zijn, spreek dit wel af met de leraar waar je gaat kijken.

##Doen en niet doen
###Doen
- Doe zelf wekelijks 2-3 Lesbezoeken en bespreek deze kort maar krachtig na
- Gebruik het feedbackmodel heel expliciet.
- Geef duidelijk aan wanneer je lessen bezoekt ten behoeve van de beoordeling van de leraar en niet in het kader van leerKRACHT. Overweeg om zo’n beoordelingsbezoek uit te stellen tot na de fase waarin vertrouwen wordt opgebouwd in het kader van leerKRACHT.

###Niet doen
- Doe geen onaangekondigde Lesbezoeken (tenzij met collega’s is afgesproken dat dit in orde is)
- Gebruik geen ervaringen uit je leerKRACHT Lesbezoek als input voor je beoordeling
- Loop niet eerder weg uit een Lesbezoek zonder dat vooraf te communiceren
- Stop niet met de Lesbezoeken wanneer de ritmiek door de leraren is overgenomen
